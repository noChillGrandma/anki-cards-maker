Työelämässä nuorimmat kuuluvat Z-sukupolveen, ja heitä on noin joka viides työntekijä.

Tutkimusten mukaan Z-sukupolven nuoret haluavat työelämässä työn ja vapaan tasapainoa sekä mahdollisuutta kehittyä ja vaikuttaa asioihin. Monelle on tärkeää, että työnantajan arvot sopivat yhteen omien arvojen kanssa.

Työpaikoilla kohtaa joskus jopa neljä sukupolvea. Kysyimme asiantuntijoilta, miten Z-sukupolven ryntäys työelämään näkyy.
Diginatiivien sukupolvi

Vanhemmat sukupolvet ovat kummastelleet, keitä nämä työpaikalle rynnivät Z-sukupolven kasvatit ovat. Työnantajat ovat kertoneet olevansa ihmeissään nuorten työnhakijoiden vaatimusten kanssa.

27-vuotias Jenna-Mari Ahola on sukupolvensa vanhimmasta päästä. Hän työskentelee Lahden kaupungilla rekrytointiasiantuntijana. Työpaikallaan hän on nuorimpia.

Aholan ei tarvitse miettiä, mikä hänelle on työssä ehdottoman tärkeää.

– Se, että minua arvostetaan. Mielipiteitäni kysytään ja kuullaan. Se, että tekeminen on yhteistä, ja asiat tehdään porukalla hyvässä hengessä.

Sairaanhoitajana työskentelevän Niina Tojkanderin, 27, työpaikalla Päijät-Soten päivystyksessä on paljon myös nuoria.

– Olen hakeutunut tarkoituksella töihin paikkaan, jossa voin mennä eteenpäin ja oppia joka päivä jotain uutta.

Molemmat ovat huomanneet eroja nuorempien ja vanhempien työntekijöiden välillä. Joillakin työpaikoilla erot voivat aiheuttaa hankausta eri-ikäisten välillä.
Sairaanhoitaja Niina Tojkander valmistelee hoitovälineistöä Päijät-Hämeen keskussairaalan päivystysosastolla.
Niina Tojkander on saanut vanhemmilta työkavereiltaan hiljaista tietoa sekä henkistä tukea. Hän uskoo nuorempana tuovansa hyvää energiaa. ”Kun tulen paikalle niin, että rakastan tehdä tätä, se tarttuu ihmisiin.” Kuva: Juha-Petri Koponen / Yle
Vakiintuneet tavat ihmetyttävät

Pääosin sukupolvien kohtaamisessa on positiivinen pohjavire. Työntekijät ovat valmiita oppimaan uutta eri-ikäisiltä työkavereilta.

Sukupolvien kohtaaminen haastaa työtapoja ja pakottaa joustamaan. Uusi sukupolvi ei ole valmis tekemään nöyrästi työtä, jos se ei vastaa heidän toiveitaan.

E2 Tutkimuksen kehityspäällikkö Aino Heikkilä on tutkinut eri-ikäisten näkemyksiä työelämästä. Hän kertoo, että tutkimuksissa monen keski-ikäisen mielestä on hienoa, että nuoret asettavat rajoja ja pitävät puolensa. Joissakin työyhteisöissä tämä aiheuttaa jännitteitä.

Nuoret eivät välttämättä hyväksy kaikkia työyhteisön vakiintuneita toimintatapoja. Tällöin joudutaan neuvottelemaan.

– Jos on ollut hiljainen tapa, että vanhemmat saavat valita ensin loma-ajat ja nuorempien velvollisuus on mukautua, neuvottelu voi aiheuttaa jännitteitä, sanoo Heikkilä.

Työntekijästä voi tuntua epäoikeudenmukaiselta, jos hän on odottanut monta vuotta, että saa pitää loman heinäkuussa ja sitten perusteita muutetaan.

Nuoret toivovat ohjausta ja tukea kokeneemmilta, kertoo asiantuntijapalveluita yrityksille tarjoavan Deloitte Suomen toimitusjohtaja Lari Hintsanen.

– Se on selkeä kohta, missä heidän odotuksensa ja työelämä eivät kohtaa. Meidän tutkimuksen mukaan palaute on, että kokeneemmat asiantuntijat keskittyvät enemmän päivittäisen työn johtamiseen kuin nuorten osaamisen kasvattamiseen.
Nainen istuu tietokoneen ääressä.
Jenna-Mari Ahola uskoo nuorempana tuovansa työpaikalle uusia näkökulmia. ”Joskus kyseenalaistan sitä, että jotkut asiat on tehty pitkään samalla tavalla. Uskallan kysyä, kokeltaisiinko tätä.” Kuva: Emilia Korpela / Yle

Ihmettelyä aiheuttavat myös ikäpolvien tavat kommunikoida, erilaiset näkemykset hyvästä johtamisesta ja työn arvottaminen.

Pahimmillaan nuorten on vaikea saada ideoitaan läpi, sanoo E2 Tutkimuksen kehityspäällikkö Heikkilä. Ristiriita voi syntyä myös siitä, ettei nuorille ole onnistuttu siirtämään kaikkea tietoa.

– Työpaikoilla on paljon käytäntöjä, joita voi olla vaikea sanoittaa. Voi olla syy sille, että asiat hoidetaan tietyllä tavalla. Jos syy on hiljaista tietoa, nuorten voi olla vaikea ymmärtää, miksi hommat hoidetaan juuri niin.
Yritysten taivuttava Z-sukupolven toiveisiin

Eri-ikäisillä on paljon annettavaa toisilleen, muistuttavat tutkijat.

Vanhemmat voivat antaa nuoremmille elämänviisautta ja kykyä hahmottaa kokonaisuuksia. Nuoremmilla taas on arvokkaita digitaitoja. Z-sukupolvi esimerkiksi hyödyntää tekoälyä enemmän kuin vanhemmat sukupolvet.
Sairaanhoitaja Niina Tojkander valmistelee hoitovälineistöä Päijät-Hämeen keskussairaalan päivystysosastolla.
Niina Tojkanderin mielestä hänen sukupolvensa edustajat vaihtavat työpaikkaa helpommin kuin aikaisemmat sukupolvet. ”Äänestetään jaloilla, jos työyhteisö, työnantaja tai esihenkilö ei miellytä.” Kuva: Juha-Petri Koponen / Yle

Jos työelämässä ei onnistuta huomioimaan uuden sukupolven toiveita ja tarpeita, yritysten kilpailukyky huononee. Se tulee kalliiksi myös yhteiskunnalle.

Vaarana on, että nuoret kokevat ulkopuolisuutta ja heidän motivaationsa laskee. Tällöin he eivät sitoudu työpaikkaan, mikä voi lisätä poissaoloja.

Tämä saattaa näkyä työn tuloksessa ja lisätä henkilöiden vaihtuvuutta. Uusien ihmisten perehdyttäminen puolestaan sitoo resursseja.

Monilla työpaikoilla Z-sukupolven toiveet täytyykin huomioida, jotta vanhenevassa Suomessa löydetään työvoimaa.
Muutos tapahtuu hiljalleen

Z-sukupolven kasvava valta näkyy jo. Toisaalta moni nuori vasta kolkuttelee työelämän ovia, koska työpaikkojen määrä on laskenut viime vuosina.

– On vaikea nimetä yksittäistä hetkeä, milloin muutos näkyy. Se tapahtuu pikkuhiljaa, kuvailee E2 Tutkimuksen kehityspäällikkö Heikkilä.
Kaksi henkilöä istuu puistossa pöydän ääressä. Etualalla näkyy puun oksia.
Jenna-Mari Aholalle ja Niina Tojkanderille työ on tärkeä asia, mutta ei tärkein. Kuva: Emilia Korpela / Yle

Rekryasiantuntija Aholasta uudella sukupolvella ei ole vielä kovasti valtaa hänen työpaikallaan. Heitä on edelleen vähän asiantuntijatehtävissä kuntasektorilla.

– Arki pyörii yhä vanhempien sukupolvien ympärillä.

Sairaanhoitaja Tojkanderin mielestä Z-sukupolven arvot näkyvät jo muutoksena hierarkioissa. Myös osa lääkäreistä kuuluu Z-sukupolveen.

– Aikaisemmin hoitajien ja lääkäreiden välillä oli valta-asetelma, jossa lääkäri sanelee, mitä tehdään. Nyt teemme yhdessä ja heitämme hyvää läppää. Lääkärit arvostavat myös meidän näkökulmaamme.

Uutista varten on haastateltu myös Jyväskylän yliopiston tutkijatohtori Miia Grénmania sekä mielen valmennusta yritysten työntekijöille tarjoavan Kuullaksen perustajia Irina Krohnia ja Saara Rantasta.

Onko sinulla meille uutiskuva, -video tai juttuvinkki? Voit lähestyä toimitusta luottamuksella ja lähettää alla olevalla lomakkeella vinkkisi, uutisvideosi tai -kuvasi meille. Jos kuvaat onnettomuus- tai rikospaikalla, toimi vaarantamatta kenenkään turvallisuutta. Älä estä tai häiritse pelastusviranomaisten työtä. Onnettomuuspaikalla hälytä ensin apua ja auta.

Terveydenhuollon valvontaviranomainen Valvira on rajoittanut kahden sukupuoli-identiteetin häiriöitä hoitaneen lääkärin ammatinharjoittamisoikeutta.

Valviran mukaan yksityisessä terveydenhuollossa toimineet lääkärit ovat vaarantaneet potilaidensa turvallisuuden määrätessään heille hormoneja translain ja -asetuksen vastaisesti.

Lahtelainen Emilia hakeutui transsukupuolisuuden vuoksi yksityislääkärin vastaanotolle vuonna 2018.

– Olin kuullut, että julkisiin on hirveän pitkät jonot, että pääsee mihinkään tapaamiseen ja sen jälkeen ilmeisesti tutkimusprosessikin on hirveän hidas, Emilia kertoo.

Hän esiintyy vain etunimellään, koska jutussa käsitellään hänen terveystietojaan. Emilian henkilöllisyys on Ylen tiedossa ja Yle on nähnyt asiakirjat, joista hoitosuhde käy ilmi.
Henkilö seisoo ulkona vihreässä mekossa ja pinkissä t-paidassa, ympäröivä luonto tuo kuvaan rauhallisen tunnelman.
Emilia on lapsesta saakka toivonut naisellista kehoa. Vasta aikuisena hän sai tietää, että kyse on transsukupuolisuudesta, johon voi saada hoitoa. Kuva: Miikka Varila / Yle

Emilia sai yksityislääkäriltä reseptejä hormonivalmisteisiin noin vuoden ajan. Samaan aikaan hän oli tutkimusjaksolla julkisessa terveydenhuollossa sukupuoli-identiteetin tutkimuspoliklinikalla, mutta diagnoosia ei ollut vielä asetettu.

Poliklinikalla selvisi, että hoito yksityisellä joudutaan lopettamaan. Lääkäristä oli tehty valitus Valviralle.

– Se oli tosi paha paikka minulle. Tuli yhtäkkiä pelko, että hoitoni keskeytyy, enkä saisi julkiselta hoitoa ainakaan vähään aikaan.

Tilanne nosti pintaan itsetuhoisia ajatuksia. Emilialla oli aiemmin ollut useita itsemurhayrityksiä, joiden taustalla oli sukupuoliristiriidan aiheuttama ahdinko.

Pian Emilia kuitenkin sai diagnoosin ja hoitoja pystyttiin jatkamaan julkisella puolella. Hänen mukaansa hormonihoito ei eronnut mitenkään yksityislääkäriltä saadusta hoidosta.
Valviran mukaan potilasturvallisuus vaarantui

Emiliaa hoitaneesta mieslääkäristä tehtiin valitus Valviraan syyskuussa 2019. Ilmoitus tehtiin HUSin sukupuoli-identiteetin tutkimuspoliklinikalta.

Sen mukaan lääkäri oli määrännyt potilailleen sukupuolta korjaavia hormoneja niin sanotun translain ja -asetuksen vastaisesti ilman, että potilaiden transsukupuolisuus oli vahvistettu tutkimuksilla.

Valvira antoi lokakuussa 2020 päätöksen, jolla lääkärin ammatinharjoittamisoikeutta rajoitettiin. Hän ei saa hoitaa potilaidensa sukupuoli-identiteetin häiriöitä, eikä määrätä näille potilaille sukupuolihormoneja tai sukuelimiin vaikuttavia aineita.

Päätöksen perusteena oli, että lääkäri toimi yleisesti hyväksyttyjen menettelytapojen ja voimassa olevien säännösten vastaisesti. Myös potilasasiakirjojen merkinnät olivat puutteelliset.

Valviran mukaan tämä vaaransi potilasturvallisuuden.

Valviralle antamassaan vastauksessa lääkäri kiisti vaarantaneensa potilasturvallisuuden.

Mieslääkäri työskenteli aiemmin yksityisen lääkäriaseman vastaavana johtajana. Hän on jo eläkeiän ylittänyt, eikä Ylen tietojen mukaan työskentele enää kyseisessä yrityksessä.

Yle ei tavoittanut lääkäriä kommentoimaan asiaa.

Videolla Emilia kertoo, miten lääkärin ammattioikeuden rajoitus vaikutti häneen.
Video: Miikka Varila / Yle.
Lääkäri määräsi hormoneja etävastaanotolla

Myös toinen transsukupuolisia hoitanut lääkäri on joutunut Valviran rajoitustoimenpiteiden kohteeksi.

Lääkäri Kipinä Savolaisesta tehtiin ilmoitus Valviraan syyskuussa 2022 Tampereen yliopistollisesta sairaalasta nuorisopsykiatrian vastuualueelta.

Savolainen toimi lääkärinä pääkaupunkiseudulla terveyskeskuksessa sekä yksityisellä etävastaanotolla, jota hän piti kotonaan.

Valviran selvityksen mukaan hän oli aloittanut sukupuolenkorjaushoidot ilman potilaalle asetettua diagnoosia transsukupuolisuudesta ja sitä edeltäviä tutkimuksia.

Valviran mukaan Savolainen toimi useiden potilaiden kohdalla translain ja -asetuksen vastaisesti ”erittäin epäasianmukaisesti ja potilasturvallisuutta vakavasti vaarantaen”.

Valvira katsoo toiminnan olleen erityisen epäasianmukaista alaikäisten potilaiden kohdalla.

Savolainen myönsi toimineensa transasetuksen vastaisesti. Hän perusteli toimintaa muun muassa sillä, että hänen mielestään transpoliklinikat rikkovat perustuslaissa säädettyä oikeutta terveydenhoidon saamiseen.

Savolainen kertoi myös noudattavansa kansainvälisiä hoitosuosituksia, joiden mukaan laajalle psykiatriselle arvioinnille, jota Suomessa tehdään, ei ole tarvetta.

Valviran mukaan kansainväliset hoitosuositukset eivät oikeuta toimimaan kansallisten säännösten vastaisesti. ”Virheellistä ja potilasturvallisuuden vaarantavaa hoitoa” ei voi oikeuttaa myöskään sillä, että transpoliklinikoille on pitkät jonotusajat.

Heinäkuussa 2023 Valvira kielsi Savolaiselta sukupuoli-identiteetin häiriöiden hoidon sekä hormonivalmisteiden määräämisen kaikille potilaille.
Kuva näyttää Estrena 0,1 % geeliä, joka sisältää estradiolia. Pakkauksen tekstissä näkyy valmistajan nimi, Theramex Ireland Limited, sekä yrityksen osoite Dublinissa, Irlannissa.
Hormonihoidoissa voidaan käyttää esimerkiksi estrogeenigeeliä. Kuva: Miikka Varila / Yle
Rajoitus haittaa työntekoa

Kipinä Savolainen kertoo Ylelle, että päällimmäisenä ajatuksena hänellä on ollut halu auttaa ihmisiä. Transpoliklinikat ovat olleet jo vuosia ruuhkautuneet ja tutkimusjaksot kestävät pitkään.

Savolainen ei koe vaarantaneensa potilaiden turvallisuutta, mutta tekisi joitain asioita toisin. Hän lähti mielestään vähän turhan innokkaasti hoitamaan potilaita.

– Mitään vakavaa henkeen tai terveyteen kohdistuvaa vaaraa en ole koskaan tavannut kenelläkään potilaalla, ja käsittääkseni Valvira ei myöskään ole tällaisia tavannut.

Savolaisen mukaan osa hänen vastaanotollaan aiemmin käyneistä potilaista hankkii hormonivalmisteita ulkomailta tai katukaupasta laittomasti.

Tällä hetkellä Savolainen työskentelee yleislääkärinä, eikä hoida transihmisiä.

Hän kokee Valviran rajoituksen haittaavan työntekoa, sillä hän ei voi esimerkiksi uusia reseptejä ehkäisypillereihin tai vaihdevuosien hormonivalmisteisiin.

– Olisin ymmärtänyt, jos he olisivat kieltäneet hormonien määräämisen sukupuoli-identiteetin häiriöiden hoitoon, mutta tämä on todella laaja (rajoitus). En itsekään oikein ymmärrä, että miksi.

Videolla Emilia näyttää, miten estrogeenigeeliä käytetään.
Näin Valvira perustelee

Ryhmäpäällikkö Mervi Koivuniemi Valvirasta kertoo, että ammatinharjoittamisoikeuteen puututaan potilasturvallisuuden varmistamiseksi. Hän ei kommentoi yksittäistapauksia, vaan aihetta yleisellä tasolla.

Terveydenhuollon ammattihenkilö voi hakea ammattioikeuden palautusta, kun rajoituksen syy on lakannut.

– Ammattihenkilön tulee esittää selvitys syyn lakkaamisesta ja se arvioidaan. Jos syy on lakannut, rajoitus voidaan poistaa tai ammattioikeus palauttaa.

Molemmat lääkärit ovat hakeneet Valvirasta rajoituksen poistoa. Valvira ei ole suostunut näihin pyyntöihin.

Valviran mukaan mieslääkäri ei rajoituksen vuoksi pysty todistamaan, että hänen käytäntönsä sukupuoli-identiteetin häiriöiden hoidossa olisivat muuttuneet asianmukaisiksi. Pelkkä rajoituksen noudattaminen ja lääkärin oma ilmoitus eivät riitä todisteeksi.

Kipinä Savolaisen osalta Valvira perustelee asiaa sillä, ettei Savolainen ole vastaanottanut päätöstä ammattioikeuden rajoittamisesta ennen poistopyyntöä.

Lisäksi Valvira pitää epäuskottavana Savolaisen ilmoitusta olla hoitamatta transihmisiä, kun otetaan huomioon lääkärin tietoinen, säännösten vastainen toiminta.
Dokumentti, jossa kerrotan, että ammattihenkilölain perusteella Valvira voi rajoittaa laillistetun ammattihenkilön ammatinharjoittamisoikeutta.
Valviran päätökset ammatinharjoittamisoikeuden rajoittamisesta ovat kasvussa. Esimerkiksi lääkäreitä koskevia ammattioikeuksien menettämispäätöksiä on ollut tänä vuonna 14, kun viime vuoden ensimmäisen puolen vuoden luku oli 7. Kuva: Miikka Varila / Yle
Laki ei estä hoitoa yksityisessä terveydenhuollossa

Aiemmin translakiin liitetty transasetus velvoitti keskittämään transsukupuolisten hoidon julkiseen erikoissairaanhoitoon kahdelle tutkimuspoliklinikalle Helsinkiin ja Tampereelle. Asetus lakkasi uuden translain astuessa voimaan huhtikuussa 2023.

Sosiaali- ja terveysministeriön mukaan laki ei siis enää estä sukupuoli-identiteetin häiriöiden hoitoa yksityisessä terveydenhuollossa.

Transsukupuolisuuden tutkimukset ja hoito on keskitetty transpoliklinikoille erikoissairaanhoidon keskittämisasetuksella, mutta asetus koskee vain julkista terveydenhuoltoa.

Käytännössä transsukupuolisten hoitaminen yksityisessä terveydenhuollossa on vaikeaa, koska esimerkiksi Käypä hoito -suositusta ei ole, kertoo lääkäri Kipinä Savolainen.

Yksityislääkärit saattavat uusia reseptejä, mutta muuten hoitomahdollisuudet ovat rajalliset. Transpoliklinikoilla on omat hoitokäytännöt, joita ei ole jaettu niiden ulkopuolelle.

Savolainen pitää ongelmallisena, että transihmisiä hoitavien lääkäreiden ammattioikeuksia rajataan tilanteessa, jossa transpoliklinikat ovat tukossa.

– Kyllähän se konkreettisesti lisää jonotusta ja ihmisten kärsimystä, koska heillä ei ole mitään toista mahdollisuutta, vaikka halua, ammattitaitoa ja resursseja löytyisi.

Onko sinulla meille uutiskuva, -video tai juttuvinkki? Voit lähestyä toimitusta luottamuksella ja lähettää alla olevalla lomakkeella vinkkisi, uutisvideosi tai -kuvasi meille. Jos kuvaat onnettomuus- tai rikospaikalla, toimi vaarantamatta kenenkään turvallisuutta. Älä estä tai häiritse pelastusviranomaisten työtä. Onnettomuuspaikalla hälytä ensin apua ja auta.


Suomessa miesten työttömyysaste on Euroopan korkein (9,4%) verrattuna keskiarvoon 5,6% ja katsoessani myös maailmantilastoja niin olemme myös länsimaiden kärkitiloilla. Vaikka tilanne on eritoten viime aikoina huonontunut, on muutenkin työttömyysaste kokonaisuutena ollut erittäin heikkoa vuodesta 2008 alkaen vaikka alkuperäinen työttömyysnotkahdus tapahtui jo 90-luvulla.

Jos kuvitellaan työttömyyden olevan virtaava joki, niin siihen vaikuttavat ilmiöt ovat jokainen pieniä puroja jotka kasvattavat sen joen virtaavuutta. Suomessa eritoten on paljon näitä puroja, jotka riistävät talouskasvulta ja työllisyydeltä potentiaalia.

Kuten langan aihe sanoo, mielestäni on absurdia että tässä maassa on satoja tuhansia terveitä miehiä tekemättä yhtään töitä. Meillä on vaikka kuinka paljon yksilöllistä potentiaalia suorittaviin sekä älyllisiin töihin. Keskiverto suomalainen mies on älykäs ja ahkera, niin miten on mahdollista että meillä on näin korkea työttömyys?

Tämän langan aihe ei suinkaan ole huudella miehille että "menkää töihin."

Hankalaa mennä töihin jos niitä ei ole alunperinkään.

Fakta on se että sopivien töiden määrä miehille on vuosien kuluessa vain laskenut.

Työpaikkoja ei ole ja firmat vaativat valtavasti työkokemuksia sekä lupakortteja. Työpaikat useasti menevät vain henkilökohtaisilla suhteilla joita ei monilla ole ollenkaan.

Töihin meneminen on todella sitouttava päätös. Valtion tarjoamat rahalliset tuet voivat sekoittua ihan täysin ja Kelan kanssa pääsee taas taistelemaan jos erehtyy kokeilla työntekoa ja ne saattavatkin päättyä syystä tai toisesta. Oikeita matalan kynnyksen työpaikkoja ei hirveästi ole, koska yhtiöille tulee todella kalliiksi tälläisiä järjestää.

Jos tekee virheen ja kertoo työkkärille vaikka olevansa oma-aloitteinen ja kehittelevänsä vaikkapa peliä myytäväksi Steamiin, sinut saatetaan katsoa yrittäjäksi ja sinne meni tuet. Kannatti olla oma-aloitteinen.

Valtiot ja kunnat tarjoavat CV-työpajoja, kuntouttavaa työtoimintaa jossa kuoritaan perunoita ja leikitään emansipaatio piirileikkejä työkkärin tätien kanssa.

Oikeaa työkokemusta ei synny eikä minkäänlaista henkilökohtaista elämänmuutosta tapahdu joka soisi yksilölle mahdollisuuden kehittyä sekä olla hyödyllinen itselleen ja ympärilleen tekemällä töitä.

Kunnissa työskentelevistä työntekijöistä yli 81 prosenttia on naisia. Naiset myös ohittivat miehet valtion työntekijöiden määrässä. Kunnat toki tarjoavat sairaanhoitopalvelut johon luonnollisesti suuntautuu enemmän naisia kuin miehiä. Mutta missä olisi kuntien tarjoamat työpaikat, johon luonnollisesti päätyisi enemmän miehiä?

Langan aihe ei myöskään todellakaan ole mikään sukupuolten välinen "taistelu" tai kiista. Mutta faktat ovat faktoja, meidän järjestelmä tuntuu polkevan miesten työllisyyttä useilla eri puroilla sekä valtiot ja kunnat yhä etenevissä määrin työllistävät naisia.

Ratkaisuja on kaksi kappaletta:

    Laittaa työttömyyteen vaikuttavat purot umpeen.

    Rakennetaan uusia, oikeasti hyödyllisiä rakenteita jotka vähentävät työttömyyttä.

Näistä puroista useat ovat poliittisesti latautuneita kysymyksiä verotuksen, yrittäjyyden sekä työntekijäkustannuksien muodossa niin en halua suoranaisesti ottaa näihin asioihin kantaa, mutta ne on kuitenkin hyvä tiedostaa kokonaisuuden hahmotusta varten.

Vaan haluan tuoda uudenlaisen idean ja ratkaisuehdotuksen miesten työttömyyteen.

Koska kärjistetysti sanoen, kunnat tarjoavat naisille paljon töitä, niin miksi kunnat eivät voisi tarjota miehille töitä?

Ja puhun nyt sellaisista töistä, jota kunnat sekä valtio pystyisi reaalimaailmassa järjestämään sekä ne olisi suunniteltu matalan kynnyksen toiminnaksi mihin kuka tahansa pystyisi työkokemuksesta riippumatta osallistumaan. Tätä tehtiin jo 1900 luvulla, jolloin sosiaaliturvan edellytys oli se että työttömille järjestettiin aina joitain töitä kuntien toimesta sosiaaliturvaa vastaan. Tällä tavoin työttömyys olikin parhaimpina aikoina 2-3% luokkaa.

Siihen aikaan se oli pakollista, mutta minä en usko pakkoon. Uskon motivaatioon ja porkkanaan.

Esimerkiksi, kuinka moni työtön mies menisi tekemään suorittavaa työtä kunnalle, jos porkkanaksi tarjotaan seuraavat asiat?

    Toimeentulotuella elävien ei tarvitsisi toimittaa tiliotteita enää Kelaan vaan tukihakemusprosessi on käytännössä perustulo töitä tekemällä.

    Pari sataa euroa kuukaudessa porkkanaksi tukien päälle.

    Työsopimus on joustava ja sieltä voi lähteä milloin tahansa sen vaikuttamatta tukiin ja työvoimapoliittisiin lausuntoihin.

No mitä ne työt sitten olisi?

Julkisten paikkojen siivousta, nurmikonleikkuutta, rakennustyömailla avustamista, ruoka-avustuksien jakamisen auttamista ja niin edelleen. Kyllä yhteiskunnassa töitä riittää - kysymys on vain siitä kuka niitä teettää ja millä tarkoitusperillä. Täällä on valtavasti piilevää potentiaalia, mahdollisuuksia tuottaa lisäarvoa kaikilla yhteiskunnallisilla osa-alueilla kunhan vain näitä asioita aloitetaan ajamaan eteenpäin. Ja digitaalista liiketoimintaa ja sen potentiaalia en edes vielä maininnut.

Nykyään suurin osa miesten töistä koostuu yksityisten yrityksien synnyttämistä työpaikoista. Toki näitä tarvitaan lisää, mutta poliittisesti sulavin tapa parantaa miesten työllisyyttä olisi luoda kunta sekä valtiotasolla ohjelmia jolla oikeasti niitä matalan kynnyksen töitä tarjottaisiin kaikille terveille miehille.

Pitkässä juoksussa tämänkaltainen ohjelma hyödyttää sekä valtiota, kuntia, yrityksiä sekä yksilöitä.

Jotkut firmat saattavat närkästyä jos yhtäkkiä kunta alkaa astua heidän tontille halvoilla työvoimakustannuksilla. Tätä pyrittäisiin välttämään, mutta sitä se elämä nyt vain joskus on.

Uskon siihen, että suurimmalla osista miehistä on sisäinen tarve olla hyödyksi itselleen ja ympärillä olevalle ympäristölleen. Tämänkaltaiset matalan kynnyksen työpaikat olisivat oiva keino luoda yksilöille tätä tarkoituksenmukaisuuden tunnetta sekä ylpeyttä omasta työstään. Tämä avaisi portit sille, että tulevaisuudessa voisi työllistyä "oikeasti" kunnon palkalla kun työkokemusta on kerrytetty. Tai vaikkapa perustaa oman yrityksen ja luoda sitä kautta itselleen sekä muille työpaikkoja.

Mitä mieltä sinä asiasta olet? Miten itse ratkaisisit Suomen työttömyysastetta? Kiitokset ajastanne ja mukavaa kesänjatkoa kaikille.

 Puolustusvoimat kertoo STT:lle, että tammikuussa asepalveluksen aloittaneista reilusta 12 000 alokkaasta asepalvelus jäi kesken noin kahdelta tuhannelta.

Yli tuhannen osalta asepalvelus keskeytyi jo ensimmäisen kuukauden aikana. Heinäkuuhun mennessä pudokkaita oli reilut 16 prosenttia.

Lähes kolme neljäsosaa keskeyttäneistä lopetti palveluksen terveydellisistä syistä ja noin viidennes hakeutui siviilipalvelukseen.

Mielenterveysongelmat ja sopeutumishäiriöt ovat nousseet keskeisimmiksi syiksi armeijan keskeyttämisissä. 


Saisivat juosta järveen. Perkele, viime viikolla kaks työkaveria tulivat oikeen kunnon yskä-kröhä-räkätaudissa töihin, hammasta purren tekivät pari vuoroa vaikka sanottiin että älkää jääkö tänne tartuttamaan ja jäivät sitten saikulle. Mulla iski viime sunnuntaina flunssa ja kuume päälle. Maanantaina alkoi kesäloma. Vaikka sain saikkua ja lomapäivät säästyy, niin vituttaa sairastaa kesällä kun puolisolla ja lapsella on lomaa. Pää täynnä räkää, en haista, en maista, nukun huonosti. Nyt lapsikin alkoi köhiä vuorostaan, eli ens viikko mennee sitten hänellä potiessa.

Vitun ajattelemattomat nuhapumput pilasivat mun loman aloituksen.

Muoks.: Laitetaas vielä, että työskentelen sote-alueella, missä terveenä töissäolon luulis olevan itsestäänselvyys.


Julkista keskustelua ja omaa tuttavapiiriä seuratessani olen todennut, että Suomessa ei enää (kauaa) ole keskiluokkaa, ja kansa on käytännössä jakautunut kahtia.

Toisille on itsestäänselvyys, että rahastoihin laitetaan vähintään 1000€ kuukaudessa. Lapsilisiä ei tarvita, joten ne rahastoidaan lapselle. Perintönä saatuja sijoitusasuntoja 2-3kpl eri paikkakunnilla. Varallisuus tulee helposti ylittämään miljoona euroa ennen eläkeikää. Lapsia on vain 1-2 kpl, eikä heidän tarvitse perintöjä odotella, sillä verojen minimoimiseksi lasten nimiin on alettu siirtää omaisuutta heti syntymän jälkeen.

Toiset taas elävät kädestä suuhun, saavat asumistukea ja ovat pitkiä aikoja työttöminä. Asuntoa ei osteta, koska lainaa ei saada. Merkittävää perintöä ei ole tulossa. Rahat ovat jatkuvasti tiukilla, eikä lapsilisien säästämisestä osakesalkkuun tarvitse puhua. Jos ylimääräistä on, niin se käytetään välittömästi elämyksiin, kuten ravintoloihin.

Seuraavassa sukupolvessa toiselle puolikkaalle työnteko tulee olemaan vapaaehtoista, kun taas toinen puolikas aloittaa nollasta ja työskentelee kahta tai kolmea paskaduunia saadakseen perheensä elätettyä.

Tästä ei myöskään ole pitkä matka kaksipuoluejärjestelmään, jossa toinen ajaa rikkaiden ja toinen työväen etuja.

Toisin sanoen olemme Amerikkalaistumassa, ja yhteiskunta jakautumassa vain hyvin toimeentuleviin sekä köyhiin, varsinaisen keskiluokan ollessa lähes olematon.



Lueskelin tässä ekaa kertaa elämässäni vähän pidempää englannin kielistä tekstiä, jossa yhteen yksittäiseen ihmiseen viitattiin koko tekstin ajan joko "they" tai "them". Teksti ei millään lailla edes etäisesti käsitellyt sukupuoliasioita tai seksuaalisuutta. Alkuun hämmennyin tästä, sillä minä tulkitsin kirjoittajan hyppivän monikon ja yksikön välillä.

En ole kielitieteilijä, mutta tulipa mieleeni, että eikö englannin kielessä joskus ennenwanhaan viitattu kolmanteen persoonaan pronomminilla "thou"? Jos en aivan väärin ole ymmärtänyt, niin tuo thou ei sisältäisi otaksumaa sukupuolesta. Ja olisiko tämä nykyajan they/them juttu sitten siitä ottanut innoituksen) Mutta oliko silloin käytössä myös they ja (tai vastaavat) them kun viitattiin useampaan ihmiseen?



Tiedättekö sen tunteen, kun odotatte pakettia kuin lapsi joulua? Olin jo suunnitellut koko loppuelämäni sen sisällön ympärille. Töissä kilahtaa viesti: “Paketti noudettavissa.” JES!

Hymy huulilla marssin Matkahuollon ulkoautomaatille, hakemaan kahta pakettiani. Sovellus auki, “avaa lokero” nappi näkyy, eka paketti tulee ulos kuin unelma. Mutta toinen… toinen päättää, että nyt vitut mitään paketteja. Sovellus heittää mut ulos juuri kun lokero pitäisi aueta. Päätä rapsuttaen ihmettelen ja kokeilen uudelleen. Sovellus näyttää kylmästi “Toimitettu.” Jep. Toimitettu… minne?

Ja asiakaspalvelu? Kiinni. Chat? Kiinni. Kaikki kiinni. Voin jo kuvitella huomisen aamun: 30 minuuttia jonossa, jonka jälkeen tentti siitä, oliko varmasti bluetooth päällä, lokerot suljettu, appi päivitetty, kuu oikeassa asennossa taivaalla. Kaikki tämä luksus ~2€/min hintaan.

MITEN voi olla näin vaikeaa tehdä ulkoautomaatti ja siihen tarvittavat tukikanavat, joka toimii normaalissa tilanteessa? Miksei ole vaihtoehtoa syöttää PIN-koodia, joka oikeasti avaisi sen helvetin lokeron, vaikka appi kaatuisikin? Ja en halua edes miettiä mitä tapahtuu, jos käyttäjä ei ole nuori, teknisesti näppärä ja kärsivällinen.

Nyt kysymys kuuluu: millä todennäköisyydellä saan aspaan yhteyden ja paketin pihalle vielä huomenna? Isompi todennäköisyys on varmaan, että se pyörii Matkahuollon jakelukeskuksen syövereissä viikkoja tai lähden automaatille sorkkaraudan kanssa.

Tässä sitä taas ollaan, “nykyaikainen” palvelu: kun toimii, se toimii ja kun ei toimi, se on sun oma ongelma.


Yksi noloimpia mokiani elämässä oli kun olin menossa lenkille. Asun kerrostalossa, ja kun pääsin hissiin, sinne tuli naapuri, jota en tunne kovin hyvin, mutta jonka olen nähnyt usein. Halusin olla sosiaalinen, joten päätin sanoa jotain.

Naapurilla oli iso tumma pehmolelu. Kun hissi pysähtyi, hän meni ensin ulos.

Tässä kohtaa päätin olla extra-sosiaalinen. Hymyilin, katsoin häntä ja sanoin:

"Onpa suloinen pehmo! Saanko halata?"

Hän katsoi täysin hämmentyneenä, enkä tajunnut miksi – ennen kuin halasin roskapussia, joka haisi... no, siltä miltä roskat yleensä haisee helteellä. Tajusin siinä vasta halatessani sitä, että se ei ole mikään pehmolelu vaan musta haiseva roskapussi. Itselläni on huono näkö ja en ottanut moniteho silmälasejani mukaan ja en jaksanut viritellä piilareitakaan silmiin ja ilman niitä näe kunnolla tai siis näen sumuisesti sen verran, että lenkillä voi käydä.

Sen jälkeen tuli sellainen syvä kiusallinen hiljaisuus. Hän ei sanonut sanaakaan. Mä en sanonut sanaakaan. Mielessä kävi, että mitenhän nopeasti löydän asunnon muualta. Nyt se naapuri luulee minua taloyhtiön hulluksi roskapussien halaajaksi.



Aikamoisessa sopassa olen. Ostin autooni 2kk sitten turboahtimen vanhan hajonneen tilalle. Yritys pyytää palauttamaan vanhan ahtimen tilalle uuden tullessa. Nyt heiltä tuli viesti etteivät he voi uusiokäyttää minun ahdintani ja tulisivat perimään minulta 300e. Heillä on runkopantti (300e) sitä varten, että asiakas ei palauta vanhaa ahdintaan. Kuitenkin he kokevat oikeuden periä minulta tuon 300e, vaikka missään ehdossa tai sopimuksessa ei lue heillä olevan oikeutta laskuttaa tuota summaa kuin ainoastaan tapauksissa, joissa sitä vanhaa ahdinta ole palautettu. Härskeintä on että yritys laittoi tuon laskun eräpäivän kuuden päivän päähän tästä hetkestä. Eivät myöskään suostu hankkimaan kolmannen osapuolen puolueetonta näkemystä ahtimen kunnosta, vaan perustelevat laskun vain heidän näkemyksellään, johon en pysty sanomaan mitään koska en ymmärrä asiasta niin paljoa. Kuluttajaneuvontaan ei tunnu saavan yhteyttä nyt kesäaikaan niin mikä neuvoksi?

Yritys siis Turbotukku.com

Edit: Kuluttajaneuvontaan saatu yhteys ja he ovat laittaneet yritykselle sähköpostia.



Malariaa pidetään trooppisten alueiden tautina. Tänään päädyin kuitenkin syystä tai toisesta Wikipediaan lukemaan Urho Kekkosesta, klikkasin sieltä savupirttiin ja sieltä artikkeliin malariasta Suomessa.

Ilmeisesti taudin jotakin suhteellisen lievää varianttia on esiintynyt Suomessa satojen vuosien ajan. Malarian menestymisen mahdollistivat ilmeisesti savupirtit, joissa niin eläimet kuin ihmisetkin elivät ahtaissa, lämpimissä ja kosteissa tiloissa talven yli. Tämä tarjosi malariahyttysille otollisen talvehtimispaikan. Malaria hävisi, kun savupirtit poistuivat käytöstä.

 Haluan tehdä tämän pikaisen päivityksen, koska viime päivinä Ukrainan ilmoittamissa Venäjän tappiossa on näkynyt erikoinen trendi.

Taustaksi, tällä hetkellä pitäisi olla menossa Venäjän kesähyökkäys, jonka tavoitteena on saada valloitettua sopiva puskurivyöhyke Ukrainaan. Venäjä on onnistunut valloittamaan Ukrainasta noin 0.2% lisää viimeisten kuukausien aikana, mikä ei tietenkään ole hyvä asia. Mutta kuinka Venäjän tappiot ovat kehittyneet? 
Tankkeja on mennyt vaivaiset 17, ja sen trendisaldo olisi heinäkuulle mitättömät 66 kpl. Melkein puolet kesäkuun lukemasta. Tähän mennessä pienimmät tappiot Venäjällä oli 2023 huhtikuulla, aikana jolloin Ukraina valmistautui omaan kesähyökkäykseen eteläisellä rintamalla. Venäjän kuukausittaiset tappiot ovat olleet pitkään 300-200 tankkia, jolloin pudotus 66 on merkittävä. Etenkin kun huomioidaan, että tappiot ovat laskeneet tasaisesti helmikuusta lähtien. Näin silti, vaikka nyt kesän pitäisi olla optimaalinen hetki hyödyntää panssaroituja joukkoja. 
 Rynnäkkövaunuissa on nähtävissä sama trendi. Tähän mennessä luku on 41, ja odotusarvo kuun loppuun on 158. Jälleen puolet kesäkuulta. Ja tuossa on nähtävissä yhtäläinen laskeva trendi viime kuukausien aikana.

Ja samaan aikaan Putin on puhunut puolustus- (hyökkäys-)budjetin leikkaamisesta tulevaisuudessa.

Vaikka on vielä liian aikaista vetää vahvoja johtopäätöksiä, niin nyt saatamme olla tilanteessa, että raskaan kaluston varastojen pohja alkaa oikeasti paistamaan. Nyt voi olla hyvä aika seurata Venäjän tappiota ainakin elokuuhun asti. Jos tämä trendi pysyy, niin tämä tietää huonoa Venäjälle. Se ei tietenkään tarkoita automaattista hyvää Ukrainalle, mutta tämä on ainakin positiivinen vihje. 
 Lennokkien osalta tilanne ei ole yhtä mairitteleva. Alas ammuttujen lennokkien määrä on nyt 1 517 ja kuun lopussa todennäköisesti jossain 5 900 luokkaa. Venäjä näyttää siirtyvän voimakkaammin strategiseen- ja terroripommituksen Ukrainassa.

Ja loppuun muutama ennakoiva vastaus tuleviin kommentteihin:

    Eikä Venäjältä olisi pitänyt loppua tankit vuosia sitten? Paska kaupunni taas!!!!!!!!

Venäjältä ei koskaan lopu lopu tankit tai rynnäkkövaunut. Heillä on uutta tuotantoa, ja vaikka koko kansa joutuisi syömään ruohoa, niin asetehtaan puskevat ulos raskasta kalustoa Putinin sotakoneeseen. Mutta kun Neuvostoliiton aikaiset varastot tyhjenevät, niin jäljelle jää koko ajan huonompaa kalustoa, joka joko ei toimi ollenkaan tai on kalliimpaa huoltaa toimivaksi. Joissain tapauksissa uusi voi olla jopa halvempi kuin vanhan kunnostut. Kun tämä hetki saavutetaan, niin Venäjän joukkojen uusiutumistahti on uuden tuotannon varassa, mikä rajoittaa merkittävästi operatiivista toimintaa.

Lyhyesti: Varastot tyhjiä =!= Venäjällä ei ole yhtään tankkia

    Ukraina valehtelee ja yliarvioi Venäjän tappioita. Jos uskot Ukrainan lukuja, olet paska ihminen.

En usko sokeasti Ukrainan lukuja. Käytän niitä alustavana arviona tappioiden kehityksestä. Aikaisemmin ole verrannut Ukrainan ilmoittamia lukuja visuaalisesti vahvistettuihin arvoihin, ja niiden suhde ei muutu merkittävästi kuukaudesta toiseen. Eli vaikka Ukraina yliarvioi Venäjän tappiota, niin suhteelliset muutokset ovat varsin luotettavia.

Ja jos nyt heinäkuun osalta mukana on yliarviointia, niin tilanne olisi entistä huonompi Venäjälle. En ole kuullut mitään uutisia siitä, että Ukrainalla ei olisi enää kykyä tuhota Venäjän panssarivaunuja. Jos Ukraina ei olisi tuhonnut ainuttakaan tankkia koko kuukauden aikana Venäjän hyökkäyksen aikana, niin tämä kielisi siitä, ettei Venäjällä olisi yhtään tankkia kentällä.

Mutta, katsotaan tilannetta uudestaan kuun lopussa. Teen todennäköisesti toisen pikapäivityksen ennen koulujen alkua tai heti elokuun alkupuolella. Ja sen jälkeen varmaan elokuun lopussa, mikäli heinäkuu jatkuu samaan malliin. 
Ajoin tänään kehä ykkösellä ja vasemmalla kaistalla körötteli 80 alueella nainen lapsensa kanssa 60km/h. Kaikki menivät hänestä ohi oikealta puolelta, liittyen sitten takaisin vasemmalle kaistalle hänen eteensä, mutta hän ei vaan niinkun ymmärtänyt mennä sinne oikeanpuoleiselle kaistalle? Mietin joskus mitä tällaisen ihmisen päässä liikkuu, koska itse jos ajaisin niin hiljaa että oikealta mennään ohi, vaihtaisin pian oikealle kaistalle. Toki joku varmaan ajattelee että "minulla on oikeus" mutta itse ajattelen enemmän maalaisjärjen mukaan myös kanssa autoilijoiden turvallisuuden ja järjissä pysymisen kannalta. Vasemmalla kaistalla kun yleensä ajetaan nopeampaa. 


Nuoret miettikää kahdesti ennen kun lähette hoitoalalle.

Oon oikeesti yllättynyt siitä, miten vähän koulussa ja yhteiskunnassa ylipäätään puhutaan siitä, kuinka paljon väkivaltaa ja seksuaalista ahdistelua hoitoalalla työskentelevät joutuu kohtaamaan. Se on valitettavan yleistä, mutta siitä vaietaan. On toki ymmärrettävää että asiakkaat voivat olla vakavasti sairaita ja käyttäytyä vaikeasti, mutta mikään sairaus ei oikeuta sitä, että työntekijää kohdataan väkivallalla tai ahdistelulla. SILTI hoitajien pitäisi jaksaa kestää se ja tehdä työnsä. + nuorempia työntekijöitä kohdellaan alaspäin. Jos et ole heti äänessä tai uskalla puolustaa ittees saat helposti kuulla väheksyviä kommentteja ja vittumaista asennetta. työpaikoilla esiintyvä rasismi ja syrjintä ovat arkipäivää… yllättävän monilla hoitoalan työpaikoilla. Esimiehillä ois se valtava vastuu huolehtia työpaikan turvallisuudesta ja hyvinvoinnista, mutta käytännössä monilla paikoilla se vastuu jää toteutumatta💁🏼‍♀️.

Uskokaa, tää työ ei oikeesti oo mikään korvaamaton tai erityisen arvokas, jos joudut uhraamaan siinä oman ihmisarvosi ja inhimillisyytesi!!!Vaikka hoitoalaa monesti kuvataan ”palkitsevana” ja ”tärkeänä” totuus voi olla ihan toinen. Jos joudut jatkuvasti kestämän väkivaltaa, ahdistelua ja huonoa kohtelua, niin ei mikään palkinto korvaa sitä henkistä kuormaa joka siitä syntyy. Sun oma hyvinvointi ja itsekunnioitus on tärkeintä, eikä niitä kannata koskaan laittaa likoon pelkän työn takia. Jos työ vie ihmisyyden ja tekee susta pelokkaan väsyneen ja arvottoman, niin silloin ei oo kyse mistään ARVOKKAASTA ammatista😃Joten nuoret harkitsekaa vahvasti ennen kun haette hoitoalalle…



Jokaisen ihmisen tulisi pyrkiä kehittämään itseään paremmaksi. Oli se sitten fyysisesti tai mentaalisesti. Miksi pysyä läskinä jos voi laihtua ja päästä hyvään kuntoon parantaen näin elämänlaatuaan? Miksi junnata samassa työssä jossa ei viihdy vuodesta toiseen, jos voi kouluttautua ja päästä unelmiensa työhön?

Jos tekee joka päivä pienen asian joka parantaa sinua ihmisenä jollain tapaa, niin vuoden päästä niitä asioita on tehtynä jo 365 kpl.

Äläkä vertaa itseäsi muihin, vaan itseesi eilen, tai viime viikolla.


Älkää tuoko tippauskulttuuria Suomeen. Tipit johtavat vääjäämättä siihen, että ravintoloitsijat eivät nosta palkkoja sillä perusteella, että "tipit huolehtivat siitä". Tämä johtaa sitten samaan kuin jenkeissä, että palvelu on epäaitoa ja siinä on epätoivoinen sävy, sekä siihen, että tippaus on käytännössä pakollista. Tipit myös hämärtävät sitä, mikä todellinen loppulasku on, eli heikentävät kuluttajan asemaa.

Jokainen, joka on käynyt jenkeissä tietää, miten perseestä tippauskulttuuri on. Jopa yhdeksän kymmenestä jenkistäkin on kyllästynyt tippaukseen. Joissain osavaltioissa on laillista maksaa tarjoilijoille alle minimipalkan sillä varjolla, että tipit kattavat vajeen.

Tarjoilijan toimeentulo ei saisi olla asiakkaan omatunnon vastuulla. Siksi oikean hinnan pitää olla ruoan hinnassa, eikä tipeissä.


Piti ihan kirjoittaa, kun tämä tuntuu olevan iän ikuinen läppä jokaisessa työnhakua koskevassa ketjussa.

Eläkkeellä oleva isäni oli viime viikolla selaillut työpaikkailmoituksia (koska ei ole eläkkeelle jäännin jälkeen osannut olla 4kk pidempää pätkää tekemättä töitä). Paikallinen taimitarha etsi konekuskeja siirtelemään taimia. Hän yritti ensin soittaa ilmoituksessa annettuun numeroon, mutta jotenkin onnistui näppäilemään väärin, ja yritti soitella väärään numeroon.

Päätti sitten, että eihän hänellä ole kuin 10min ajomatka paikanpäälle. Hän ajoi paikalle, ja kertoi olevansa kiinnostunut kyseisestä työstä. Samalta istumalta hänen kanssaan käytiin kokeilemassa onnistuuko tarvittavilla koneilla ajaminen. Koeajon jälkeen kysyivät, voisiko hän aloittaa maanantaina. Löivät kättä päälle ja nimen paperiin, isäni aloitti eilen työt.

Kyllä tätä perkele näemmä tapahtuu edelleen.
